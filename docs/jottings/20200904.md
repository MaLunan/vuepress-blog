---
title: 随笔-20200904
sidebar: true
---

# 搞点诗，不至于那么空白

<title-pv/>

```
思 王维
红豆生南国，春来发几枝？愿君多采撷，此物最相思。
望月怀远 张九龄
海上生明月,天涯共此时.情人怨遥夜,竟夕起相思.
灭烛怜光满,披衣觉露滋.不堪盈手赠,还寝梦佳期.
秋风词 李白
秋风清，秋月明,落叶聚还散,寒鸦栖复惊。相亲相见知何日，此时此夜难为情；
入我相思门，知我相思苦，长相思兮长相忆，短相思兮无穷极，
早知如此绊人心，何如当初莫相识.
竹枝词 刘禹锡
杨柳青青江水平，闻郎江上唱歌声。东边日出西边雨，道是无晴却有晴。
竹枝词 刘禹锡
山桃红花满上头，蜀江春水拍山流。花红易衰似郎意，水流无限似侬愁。
燕子楼 张仲素
楼上残灯伴晓霜,独眠人起合欢床。相思一夜情多少?地角天涯不是长。
锦瑟 李商隐
锦瑟无端五十弦,一弦一柱思华年.庄生晓梦迷蝴蝶,
望帝春心托杜鹃.
沧海月明珠有泪,蓝田日暖玉生烟.此情可待成追忆,只是当时已惘然.
无题 李商隐
来是空言去绝踪,月斜楼上五更钟.梦为远别啼难唤,书被催成墨未浓.
蜡照半笼金翡翠,麝香微度绣芙蓉.刘郎已恨蓬山远,更隔蓬山一万重.
无题 李商隐
重帷深下莫愁堂，卧后清宵细细长。 神女生涯原是梦，小姑居处本无郎。
风波不信菱枝弱，月露谁教桂叶香？ 直道相思了无益，未妨惆怅是清狂。
无题 李商隐
相见时难别亦难,东风无力百花残.春蚕到死丝方尽,蜡炬成灰泪始干.
晓镜但愁云鬓改,夜吟应觉月光寒.蓬山此去无多路,青鸟殷勤为探看.
无题 李商隐
昨夜星辰昨夜风, 画楼西畔桂堂东. 身无彩凤双飞翼, 心有灵犀一点通.
隔座送钩春酒暖，分曹射覆蜡灯红。嗟余听鼓应官去，走马兰台类转蓬。
暮秋独游曲江 李商隐
荷叶生时春恨生,荷叶枯时秋恨成.深知身在情长在，怅望江头江水声。
夜雨寄北 李商隐
君问归期未有期,巴山夜雨涨秋池.何当共剪西窗烛,
却话巴山夜雨时.
离思 元稹
曾经沧海难为水,除却巫山不是云.取次花丛懒回顾,半缘修道半缘君.
题都城南庄 崔护
去年今日此门中，人面桃花相映红。人面不知何处去，桃花依旧笑春风。
赠别 杜牧
多情却似总无情, 唯觉樽前笑不成.蜡烛有心还惜别 ,替人垂泪到天明.
寄人 张泌
别梦依依到谢家，小廊回合曲阑斜。多情只有春庭月，犹为离人照落花。
写情 李益
水纹珍簟思悠悠，千里佳期一夕休。 从此无心爱良夜，任他明月下西楼。
赠婢 崔郊
公子王孙逐后尘，绿珠垂泪滴罗巾。 侯门一入深似海，从此萧郎是路人。
寄李亿员外 鱼玄机
羞日遮罗袖，愁春懒起妆。易求无价宝，难得有情郎。
枕上潜垂泪，花间暗断肠。自能窥宋玉，何必恨王昌？
江陵愁望有寄 鱼玄机
枫叶千枝复万枝，江桥掩映暮帆迟。忆君心似西江水，日夜东流无歇时。
长相思 白居易
汴水流，泗水流， 流到瓜洲古渡头，吴山点点愁。
思悠悠，恨悠悠， 恨到归时方始休，月明人倚楼。
梦江南 温庭筠
梳洗罢，独倚望江楼。过尽千帆皆不是，斜晖脉脉水悠悠，肠断白苹洲！
长相思 林逋
吴山青，越山青。两岸青山相送迎。谁知离别情？
君泪盈，妾泪盈。罗带同心结未成。江头潮已平。
相见欢 李煜
无言独上西楼，月如钩。寂寞梧桐深院锁清秋。
剪不断，理还乱，是离愁。别是一般滋味在心头。
乌夜啼 李煜
林花谢了春红，太匆匆，无奈朝来寒雨晚来风。
胭脂泪，相留醉，几时重。自是人生长恨水长东。
谒金门 冯延巳
风乍起，吹绉一池春水。闲引鸳鸯香径里，手捋红杏蕊。
斗鸭阑干独倚，碧玉搔头斜坠。终日望君君不至，举头闻鹊喜。
玉楼春 欧阳修
樽前拟把归期说，未语春容先惨咽，人生自是有情痴，此恨不关风与月。
离歌且莫翻新阕，一曲能教肠寸结。直须看尽洛城花，始共春风容易别.
西江月 司马光
宝髻松松挽就,铅华淡淡妆成.红姻翠雾罩轻盈,飞絮游丝无定.
相见争如不见,有情还似无情.笙歌散后酒微醒.深院月斜人静.
鹊桥仙 秦观
纤云弄巧，飞星传恨，银汉迢迢暗度。金风玉露一相逢，便胜却、人间无数。
柔情似水，佳期如梦，忍顾鹊桥归路。两情若是久长时，又岂在、朝朝暮暮。
美人 秦观
碧桃天上栽和露，不是凡花数，乱山深处水荥迥，借问一枝如玉为谁开？
轻寒细雨情何限，不道春难管，为君沉醉又何妨？只怕酒醒时候断人肠！
雨霖铃 柳永
寒蝉凄切。对长亭晚，骤雨初歇。都门帐饮无绪，留恋处、兰舟催发。
执手相看泪眼，竟无语凝噎。念去去、千里烟波，暮霭沉沉楚天阔。
多情自古伤离别。更那堪、冷落清秋节。今宵酒醒何处，杨柳岸、晓风残月。
此去经年，应是良辰、好景虚设。便纵有、千种风情，更与何人说。
凤栖梧 柳永
伫倚危楼风细细。望极春愁，黯黯生天际。草色烟光残照里。无言谁会凭阑意。
拟把疏狂图一醉。对酒当歌，强乐还无味。衣带渐宽终不悔。为伊消得人憔悴。
忆帝京 柳永
薄衾小枕天气。乍觉别离滋味。展转数寒更，起了还重睡。
毕竟不成眠，一夜长如岁。也拟待、却回征辔。又争奈、已成行计。
万种思量，多方开解，只恁寂寞厌厌地。系我一生心，负你千行泪。
蝶恋花 晏殊
槛菊愁烟兰泣露,罗幕轻寒,燕子双飞去.明月不谙离恨苦,斜光到晓穿朱户.
昨夜西风凋碧树,独上高楼,望尽天涯路.欲寄彩笺无尺素,山长水远知何处.
鹧鸪天 晏几道
彩袖殷勤捧玉钟，当年拚却醉颜红。舞低杨柳楼心月，歌尽桃花扇底风。
从别后，忆相逢，几回魂梦与君同。今宵剩把银釭照，犹恐相逢是梦中。
青玉案 元夕 辛弃疾
东风夜放花千树，更吹落、星如雨。宝马雕车香满路。凤箫声动，玉壶光转，
一夜鱼龙舞。
蛾儿雪柳黄金缕，笑语盈盈暗香去。众里寻他千百度。蓦然回首，那人却在，
灯火阑珊处。
渔家傲 陈袭善
鹫岭峰前阑独倚。愁眉蹙损愁肠碎。红粉佳人伤别袂。情何已。
登山临水年年是。常记同来今独至。孤舟晚扬湖光里。衰草斜阳无限意。
谁与寄? 西湖水是相思泪。
江城子 秦观
西城杨柳弄春柔。动离忧。泪难收。犹记多情，曾为系归舟。碧野朱桥当日事，
人不见，水空流。
韶华不为少年留。恨悠悠。几时休。飞絮落花时候、一登楼。便做春江都是泪，
流不尽，许多愁。
一丛花令 张先
伤高怀远几时穷。无物似情浓。离愁正引千丝乱，更东陌、飞絮蒙蒙。
嘶骑渐遥，征尘不断，何处认郎踪。
双鸳池沼水溶溶。南北小桡通。梯横画阁黄昏后，又还是、斜月帘栊。
沈恨细思，不如桃杏，犹解嫁东风。
上邪!
我欲与君相知，长命无绝衰。
山无陵，江水为竭，冬雷震震，夏雨雪，
天地合，乃敢与君绝!
愿得一心人,白头不相离。 汉 ；卓文君〈白头吟〉
得成比目何辞死
愿作鸳鸯不羡仙。 唐；卢照邻〈长安古意〉
身无彩凤双飞翼
心有灵犀一点通。 唐；李商隐〈无题〉
在天愿作比翼鸟，在地愿为连理枝。
天长地久有时尽，此恨绵绵无绝期！ 唐；白居易〈长恨歌〉
相见时难别亦难，东风无力百花残。
春蚕到死丝方尽，蜡炬成灰泪始干。 唐；李商隐〈无题〉
曾经沧海难为水，除却巫山不是云。
取次花丛懒回顾，半缘修道半缘君。 唐；元稹〈离思〉
东边日出西边雨，道是无晴却有晴。 唐 ；刘禹锡《竹枝词》
春心莫共花争发
一寸相思一寸灰。 唐；李商隐〈无题〉
蜡烛有心还惜别，替人垂泪到天明。 唐；杜牧〈赠别〉
东风夜放花千树，更吹落，星如雨
宝马雕车香满路，风萧声动，玉壶光转，一夜鱼龙舞
娥儿雪柳黄金缕，笑语盈盈暗香去
众里寻他千百度，蓦然回首，那人却在，灯火阑珊处
红豆生南国，春来发几枝。
愿君多采颉，此物最相思。 王维〈相思〉
花开堪折直须折,莫待无花空折枝! 唐 杜秋娘〈金缕衣〉
一枝秾艳露凝香，云雨巫山枉断肠。 李白《清平调之二》
衣带渐宽终不悔，为伊消得人憔悴。 宋；柳永《凤栖桐》
往事已成空，还如一梦中。 李煜 《子夜歌*人生愁恨何能免》
知我意，感君怜，此情须问天！ 李煜 《更漏子 金雀钗》
月上柳梢头，人约黄昏后。 朱淑真〈山查子〉
相见争如不见，有情还似无情。 司马光〈西江月〉
天涯地角有穷时，只有相思无尽处。 〈玉楼春〉
天不老，情难绝
心似双丝网，中有千千结。 张生〈千秋岁〉
执手相看泪眼，竟无语凝噎。
多情自古伤离别。
此去经年，应是良辰好景虚设。
便纵有千种风情，更与何人说？! 柳永〈雨霖铃〉
花自飘零水自流。
一种相思，两处闲愁。
此情无计可消除，才下眉头，却上心头。
寻寻觅觅，冷冷清清，凄凄惨惨戚戚。
这次第，怎一个愁字了得? 〈声声慢〉
无言独上西楼。月如钩。寂寞梧桐深院锁清秋。
剪不断。理还乱。是离愁。别是一般滋味在心头。
问君能有几多愁？恰似一江春水向东流。 〈 虞美人〉
此情可待成追忆，只是当时已惘然。 李商隐〈锦瑟〉
十年生死两茫茫，不思量，自难忘。
小轩窗，正梳妆，相顾无言，惟有泪千行。苏轼〈江城子 〉
众里寻他千百度，蓦然回首，那人却在，灯火阑珊处。 辛弃疾〈青云案*元夕〉
柔情似水,佳期如梦。
两情若是长久时，又岂在朝朝幕幕。 秦观〈鹊桥〉
平生不会相思，才会相思，便害相思。 元徐再思《蟾宫曲*春情》
多情自古空余恨，好梦由来最易醒。 清；史清《溪佚题》
色不迷人人自迷，情人眼里出西施。 黄増《集杭州俗语诗》
滴不尽相思血泪抛红豆，开不完春柳春花满画楼。 曹雪芹《红楼梦》
相思树下说相思，思郎恨郎郎不知。 民国；梁启超
几次细思量 情愿相思苦！ 胡适〈生查子〉
人生自古有情痴，此恨不关风与月。 宋；欧杨修《玉楼春》
```

<leave/>